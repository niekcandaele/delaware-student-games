<?xml version="1.0" encoding="WINDOWS-1252"?>
<article DOSfilename="KN2107-0341.xml" language="nl">
  <header>
    <version date="20210217" user="intern"/>
    <authors>
      <author>
        <firstname/>
        <lastname>Door Olivier Elen, foto’s Debby Termonia</lastname>
      </author>
    </authors>
    <edition>
      <editionname>KN</editionname>
      <page>34 35 36 37</page>
      <date>20210217</date>
    </edition>
    <keywords/>
    <class>BELGIË;IN BEELD</class>
  </header>
  <body>
    <supertitle>Reizen met een motorhome </supertitle>
    <title>‘Ons leven is veel avontuurlijker geworden’ </title>
    <section type="INL">
      <paragraph>Vorige week besliste de over- heid dat niet-essentiële reizen nog tot 1 april verboden blijven. Wie op vakantie wil, moet dat dus in eigen land doen. En daar zijn motorhomes ideaal voor. </paragraph>
    </section>
    <section type="TEK">
      <paragraph>Het is krokusvakantie. In normale tijden trekken duizenden Belgen richting buitenland voor een verkwikkende skitrip of strandvakantie. Dit jaar blijven de grenzen gesloten voor alle niet-essentiële reizen. En dat kan het gros van de reislustige Vlamingen moeilijk verkroppen. </paragraph>
      <paragraph>Dat merkten ook de verkopers van motorhomes en campingcars. Sinds de eerste lockdown begin 2020 ging de verkoop van kampeerwagens flink de hoogte in. Sommige handelaars spraken zelfs over een verdubbeling. Vooral de zogeheten ‘Zaventem-klanten’ toonden veel interesse: dat zijn vakantiegangers die voor hun reizen normaal gezien het vliegtuig nemen, maar nu met een kampeerwagen van een luxueuze autovakantie willen genieten. Of deze mensen na de coronacrisis hun campingcar opnieuw van de hand doen? Dat valt nog af te wachten. </paragraph>
    </section>
    <intitle>Kris D’haeyere (47) en Eva Van Landeghem (36) zijn bezielers van motorhomeclub Camperfriends.eu.<bold> </bold>
    </intitle>
    <section type="TEK">
      <paragraph>‘In 2012 huurden we onze eerste motorhome’, zegt Kris D’haeyere. ‘Die ervaring heeft ons nooit meer losgelaten.’ Kris en zijn echtgenote Eva zijn helemaal gebeten door het motorhomevirus. Enkele jaren geleden mondde die hobby uit in de oprichting van Camperfriends.eu, een club voor motorhomefanaten. ‘Vroeger was ik organisator van fuifevenementen. Met de Camperfriends-vereniging organiseren we nu uitstappen voor mensen met een motorhome. Laten we zeggen dat het trips zijn die steunen op een interessante mix van toerisme, cultuur en gastronomie. Jammer genoeg gooide corona het afgelopen jaar bij heel wat van onze clubweekends roet in het eten.’ Toch heeft de pandemie ook voor nieuwe ervaringen gezorgd. ‘Samen met ons gezin hebben we al een paar keer een <italic>Campermeal</italic> gedaan. Dan rijd je met je camper naar een restaurant. De gerechten en wijnen worden tot aan je camper gebracht. Daar kun je er ongestoord in je eigen bubbel van genieten.’ Door het reisverbod blijven Kris en Eva voorlopig in België. Maar zodra de pandemie onder controle is en de grenzen weer opengaan, trekken ze naar Oost-Europa. ‘Onze volgende grote rit gaat naar Polen. Maar de komende maanden blijven we dus braaf in België. Hier is gelukkig nog veel te ontdekken.’ </paragraph>
    </section>
    <intitle>Ludwig Tielemans (74) en Yvonne Nerinckx (73) reizen het hele jaar door met hun motorhome.<bold> </bold>
    </intitle>
    <section type="TEK">
      <paragraph>‘Tweeëntwintig jaar geleden wilde mijn vrouw een buitenverblijf kopen’, zegt Ludwig Tielemans. ‘Liefst aan de kust. Maar dat was niets voor mij. Altijd naar dezelfde plek reizen? Nee, dan bleef ik nog liever thuis.’ Echtgenote Yvonne moet stilletjes lachen wanneer ze haar man het verhaal hoort vertellen. ‘We zijn toen naar een motorhomebeurs gegaan. Ik was meteen overtuigd. We hebben dezelfde dag nog een camper gekocht.’ Toch gooide de drukke baan van Ludwig de wilde reisplannen van het koppel in de war. ‘Ik was zelfstandige en had weinig tijd om er met een camper op uit te trekken. Maar sinds ik gepensioneerd ben, zijn we onze achterstand serieus aan het inhalen. De laatste vijf jaar zijn we bijna constant op reis. Al zorgen we er wel voor dat we enkele dagen per maand thuis zijn om onze kleinkinderen te zien.’ Of de kampeerauto het leven van het koppel veranderde? ‘Zeker! We zijn veel impulsiever geworden’, zegt Yvonne. ‘Soms beslissen we pas de avond voor ons vertrek waar we naartoe rijden. Enfin... Dankzij deze auto is ons leven veel avontuurlijker geworden. En daar genieten we met volle teugen van.’ </paragraph>
    </section>
    <intitle>Natasja Lippens (38) en Owen De Geeter (5) maken 25 trips per jaar. <bold> </bold>
    </intitle>
    <section type="TEK">
      <paragraph>‘Deze motorhome is een onmisbaar onderdeel van mijn leven’, glundert Natasja Lippens. ‘Ik trek er minstens 25 keer per jaar op uit. Dat hoeft niet ver te zijn. Soms parkeer ik mijn campingcar op een uurtje van mijn woonplaats. Mij gaat het vooral om er even uit te zijn. Even in een andere omgeving zitten en me enkele dagen ontspannen.’ Natasja neemt altijd haar zoontje mee op haar tochten. ‘Mijn vriend is landbouwer. Hij kan zijn dieren moeilijk alleen laten, want ze moeten gevoederd en verzorgd worden. Gelukkig gaat mijn zoontje graag mee op onze spontane tochten. Wanneer hij ziet dat ik onze koffers klaarzet, springt hij een gat in de lucht.’ Waar Natasja’s liefde voor de kampeerauto vandaan komt? ‘Mijn ouders houden ook van kamperen. Als kind sliep ik tijdens onze vakanties geregeld in een tent of caravan. Ik vond dat heel tof. Maar het was pas toen ze een motorhome kochten, dat ik echt mijn hart aan het kamperen verloor.’ </paragraph>
    </section>
    <section type="AUT">
      <paragraph>Door Olivier Elen, foto’s Debby Termonia </paragraph>
    </section>
    <streamer>
      <paragraph>‘De komende maanden blijven we braaf in België. Hier is gelukkig nog veel te ontdekken’ Kris D’haeyere en Eva Van Landeghem </paragraph>
      <paragraph>‘Altijd naar dezelfde plek reizen? Dan blijf ik nog liever thuis’ Ludwig Tielemans en Yvonne Nerinckx </paragraph>
      <paragraph>‘Als mijn zoontje onze koffers ziet, springt hij een gat in de lucht’ Natasja Lippens en Owen De Geeter </paragraph>
    </streamer>
    <binaries>
      <binary agency="Debby Termonia" source="CamperKris1.jpg">
        <description>
          <paragraph>Kris D’haeyere en Eva Van Landeghem</paragraph>
        </description>
      </binary>
      <binary agency="Debby Termonia" source="YvonneLudwig1.jpg">
        <description>
          <paragraph>Ludwig Tielemans en Yvonne Nerinckx</paragraph>
        </description>
      </binary>
      <binary agency="Debby Termonia" source="NatasjaOwen1B.jpg">
        <description>
          <paragraph>Natasja Lippens en Owen De Geeter</paragraph>
        </description>
      </binary>
    </binaries>
  </body>
  <extra>
    <RMGArticleGeometry contour="0,0,202000,0,202000,267000,0,267000,0,0" page="35"/>
    <RMGArticleGeometry contour="0,0,202000,0,202000,267000,0,267000,0,0" page="34"/>
    <RMGArticleGeometry contour="0,0,202000,0,202000,267000,0,267000,0,0" page="37"/>
    <RMGArticleGeometry contour="0,0,202000,0,202000,267000,0,267000,0,0" page="36"/>
    <ArticleGeometry apagenum="2" boxPX="-282" boxPY="-37" boxSX="290" boxSY="-37" boxheight="809" boxwidth="711" spreadnum="1" type="imagebox"/>
    <ArticleGeometry apagenum="3" boxPX="-14" boxPY="-14" boxSX="-14" boxSY="-14" boxheight="785" boxwidth="552" spreadnum="2" type="imagebox"/>
    <ArticleGeometry apagenum="4" boxPX="34" boxPY="-14" boxSX="606" boxSY="-14" boxheight="785" boxwidth="553" spreadnum="2" type="imagebox"/>
    <Layout>L1000</Layout>
  </extra>
</article>
